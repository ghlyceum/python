---
title: '0: Introductie & Leerdoelen'
description: Starten met python!
date: 2024-04-10 07:00:00 +0100
categories: [ Lessen ]
tags: [ ]
pin: true
math: true
mermaid: true
---

# Introductie

Het doel van deze module is het leren van Python, we zullen dit doen door middel van de programmeertaal Python en het programma
Minetest.
Wat is Minetest? Minetest is een voxel-based game waarin spelers werelden kunnen bouwen. Voxel-based betekent dat het
net zoals in Minecraft, het gaat om het plaatsen van blokjes.
In deze module zullen we de wereld van Minetest gebruiken om Python te leren.
Elke les begint met een korte introductie van het onderwerp en de leerdoelen die erbij horen. Aan het einde van de les is het fijn als je de bijbehorende vragenlijst op itslearning invult. Hierdoor krijg ik een beter beeld wat jullie moeilijk, makkelijk en leuk vinden.

## Planning

De planning is als volgt[^footnote]:
- Les 1 & 2: Functies, Controle (if-statements) & variabelen (23 & 30 mei)
- Les 3: Lijsten (Arrays) (6 Juni)
- Les 4: Loops (For en while) (13 juni)
- Les 5: Eindopdracht tijd (20 juni)

## Beoordeling

De beoordeling is een combinatiecijfer van de opdrachten en de eindopdracht. De eindopdracht is een opdracht waarbij je
een eigen gebouw of stad maakt in Miney.
De eindopdracht is een combinatie van alle leerdoelen en is een individuele opdracht.

## Opdrachten

Er zijn 2 type opdrachten:

- Python opdrachten. Deze opdrachten maak je op basis van de opgaven van de site. Sommige aspecten van Python zijn
  moeilijk om in een Miney vorm te zetten, hierdoor wordt deze methodiek gebruikt.
- Miney opdrachten. Hierbij doe je daadwerkelijk dingen in de voxel wereld zoals het plaatsen, manipuleren en
  vernietigen van blokjes.


Als je een opdracht gaat maken adviseer ik je om het volgende te doen:

1. Noteer wat je denkt dat de opdracht inhoudt.
2. Noteer wat je denkt dat de oplossing is.
3. Maak de opdracht.
4. Test je oplossing en corrigeer waar nodig.

Dit is een goede manier om te leren programmeren.
Het is belangrijk om te weten dat programmeren een vaardigheid is die je moet oefenen.
Het is niet iets dat je in 1 keer zult snappen, maar naar mate je het meer doet, hoe beter je er in wordt!
Het idee van het 4 stappen process is dat je leert om fouten te analyseren en te corrigeren,
elke programmeur maakt fouten, het is de kunst om het op te lossen.
In het begin is het misschien wat hinderlijk om deze stappen te volgen, maar naar mate je het vaker doet, zal je deze
stappen niet eens meer hoeven op te schrijven, omdat je ze uit jezelf al uit je hoofd doet.
We spreken dan over het ontwikkelen van abstractie.

Hierbij komen we direct bij onze eerste definitie!

## Abstractie
> **Omschrijving**\
Abstractie is een manier om programmeren makkelijker en overzichtelijker te maken door alleen de relevante informatie te
betrekken.
Bijvoorbeeld: Stel je voor dat je een auto bestuurt.
Tijdens het rijden hoef je alleen te weten hoe je moet sturen, schakelen, remmen en gas moet geven.
Je hoeft niet precies te weten hoe de motor werkt of hoe de remmen worden aangestuurd.
Abstractie in programmeren werkt op dezelfde manier: je gebruikt eenvoudige en overzichtelijke informatie om
ingewikkelde processen te beheren.

## Definities

Als er een stukje definitie is, pak deze er altijd bij als je even niet meer snapt hoe iets werkt. De definities lichten
kort toe wat er van belang is en waarom!
In de tekst staan er ook continu links naar wanneer termen worden gebruikt. Klik hier vooral op om even je geheugen te
verversen. Leren programmeren kan veel tijd kosten, maar het jezelf niet moeilijker dan nodig.


## Ontwikkelomgeving
Les 0 staat in het teken van het opzetten van de ontwikkelomgeving en de opbouw van het curriculum.
Een ontwikkelomgeving geeft je het gereedschap nodig om te kunnen programmeren. In dit geval zil alles bij elkaar in
Miney.
Miney bestaat uit de volgende 3 onderdelen:

1. Minetest. Minetest is een open-source Minecraft-achtige wereld waarin je kan programmeren.
2. Python. Python is een programmeertaal.
3. Miney-API. De Miney-API maakt een verbinding tussen Minetest en Python zodat je de wereld in Minetest kan beinvloeden
   met Python-code.

#### Je kan nu verder met module [1.1: Functies](/python/posts/les-1-functies/)

---

[^footnote]: De planning kan nog veranderen, maar dit is de huidige planning.
